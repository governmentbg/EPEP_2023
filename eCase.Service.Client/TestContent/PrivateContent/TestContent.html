<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
                <html>
                <head></head>
                <body>
                    <pre style="word-wrap: break-word; white-space: pre-wrap;">
                                     Р Е Ш Е Н И Е  

Град  С., 09 февруари 2015 година

В ИМЕТО НА НАРОДА

С. РАЙОНЕН СЪД,  НАКАЗАТЕЛНО ОТДЕЛЕНИЕ, 7 състав, в публичното заседание на девети февруари през две хиляди и петнадесета година,     в състав

                                                                            РАЙОНЕН СЪДИЯ: ИВАН СТОИЛОВ

при секретаря   МАРИЯ ДИМИТРОВА,  в присъствието на прокурора ХИКОВ от СРП
като разгледа докладваното 
от районния съдия Н.Ч.Д.№ 1470 по описа
за 2015 година,  на основание доказателствата и закона, Съдът

Р  Е  Ш  И:

НАСТАНЯВА НА ЗАДЪЛЖИТЕЛНО ЛЕЧЕНИЕ 
В. Г. С., родена на 20.08.1958г. в гр.С., живуща в гр.С., кв.Ф., ул.С. №18, българка, с българско гражданство, неомъжена, със средно образование, неосъждана, с ЕГН XXXX,
В СПЕЦИАЛИЗИРАНО ПСИХИАТРИЧНО ЗАВЕДЕНИЕ – ДПБ „Св.И. Р.”-гр.Н. И., при стационарна форма на лечение,
ЗА СРОК ОТ ДВА МЕСЕЦА.
На основание чл.162 ал.3 от ЗЗ, назначава д-р И. М. С.-Б. – главен експерт в дирекция „Здравеопазване” - СО,  за лице, което да изразява информирано съгласие за лечението на В. Г. С.

Решението подлежи на обжалване от заинтересованите лица в седмодневен срок от днес пред С. градски съд, като страните са уведомени за датата и часа на с.з. в СГС в случай на обжалване, като обжалването не спира изпълнението на решението.

					РАЙОНЕН СЪДИЯ:





МОТИВИ
по н.ч.д.№ 1470/ 2015г., СРС, 7 състав.


	Производството е по реда на чл.155 и сл. от Закона за здравето.
	Постъпило е искане от ЦПЗ „Проф.д-р Н. Ш.” ЕООД-гр.С., на осн.чл.154 ал.2 от ЗЗ, с което се иска настаняването на задължителното лечение на лицето В. Г. С., предвид наличието на основанията по чл.157, вр. чл.155 от ЗЗ.
            
	В съдебно заседание представителят на СРП поддържа направеното предложение, тъй като се доказвали предпоставките по чл.155 от ЗЗ.

            Служебният защитник счита, че са налице основания за задължително стационарно лечение, което било в интерес на осв.С.
            
	Освидетелстваната С. говори несвързано в две поредни с.з., като крещи и буйства срещу присъстващите, наричайки ги шизофреници.

	Съдебното производство се проведе с участието на психиатър, който  даде становище в съдебно заседание. На основание чл.159 от ЗЗ бе назначена и изготвена съдебно-психиатрична експертиза, която подробно да прецени здравословното състояние на осв.С.
                         
	След като се запозна с доказателствата по делото и становищата на страните, преценени поотделно и в тяхната съвкупност, съдът намира за установено следното:

	От фактическа и правна страна:
	Освидетелстваното лице е	В. Г. С., родена на 20.08.1958г. в гр.С., живуща в гр.С., кв.Ф., ул.С. №18, българка, с българско гражданство, неомъжена, със средно образование, неосъждана, с ЕГН XXXX. 
            От приетото заключение на съдебно-психиатричната експертиза и разпита на вещите лица, от останалите писмени доказателства, както и при непосредствена преценка на поведението на освидетелстваната, проявено в две съдебни заседания, на които същата присъстваше, при липсата на каквито и да било доказателства, които да им противоречат, е видно следното:
1/ при освидетелстваната В. С. е налице ПАРАНОИДНА ШИЗОФРЕНИЯ– последното е същинско психично заболяване, поради което С. попада в  кръга на лицата по чл.146, ал.1, т.1 от ЗЗ, тоест доказано е първото от двете кумулативни изисквания на чл.155 от ЗЗ за настаняване на задължително лечение;
2/ при освидетелстваната са налице данни за проявена агресия към майка си, като проведеното до момента лечение не било елиминирало липсата на критичност към поведението й, като агресията и изблиците й бяха възприети непосредствено от съда в две поредни с.з., т.е. доказано е и второто от двете кумулативни изисквания на чл.155 от ЗЗ за настаняване на задължително лечение, а именно – в резултат на психичното си заболяване, осв.С.  да представлява опасност за себе си и за околните.3/ Вещото лице, изготвило съдебно-психиатричнта експертиза предлага в с.з. задължително лечение в стационарна форма за срок от два месеца, което да се проведе в ДПБ „Св.И. Р.”-гр.Н. И.
Осв.С. не е в състояние да дава информирано съгласие за лечението си, няма по делото данни за нейни близки, които да дадат такова съгласие, като майка й била твърде възрастна за целта.

Установените по – горе обстоятелства сочат, че са налице и двете кумулативни изисквания по чл.155 от ЗЗ за настаняване на задължително лечение, а именно освидетелстваната, в резултат на заболяването си по чл.146, ал.1, т.1 от ЗЗ да представлява опасност за себе си и за околните.

                        Предвид горното, следва искането за задължително настаняване и лечение на освидетелствания в СПЗ да бъде уважено, като В. С. бъде настанена на задължително лечение, при стационарна форма, в ДПБ „Св.И. Р.”-гр.Н. И., за срок от два месеца, предвид становището на вещото лице.
                          Поради горните аргументи и поради невъзможността осв.С. да дава информирано съгласие за своето лечение и липса на данни за нейни близки, Съдът, на основание чл.162 ал.3 от ЗЗ, назначи д-р И. М. С.-Б. – главен експерт в дирекция „Здравеопазване” - СО,  за лице, което да изразява информирано съгласие за лечението на В. Г. С..

	На основание изложеното, съдът постанови решението си.

					РАЙОНЕН СЪДИЯ:

                    </pre>
                </body>
                </html>